ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ



Кафедра програмної інженерії









Звіт
з лаборатороної роботи №1
з дисципліни «Аналіз та рефакторинг коду»
на тему «Розробка Vision & Scope»






 
Виконала:
ст. гр. ПЗПІ-22-7
Великотрав В. Ю.

Перевірив:
ст. викл. каф. ПІ
Сокорчук І. П.
 


 






 

Харків 2024
1.	Мета роботи
Описати  проєкт у форматі Vision & Scope


2.	Хід роботи
Під час узгодження тем проєктів було обрано тему «Програмна система для відстеження щоденного вживання води». Під час виконання роботи було заповнено документ Vision & Scope.
В документі Vision & Scope наведено наступну інформацію:
Розділ 1 – описано актуальність проблем, які вирішує програмна система. Описано інші аналогічні рішення, що вирішують ту ж саму проблему, або використовують ті ж самі методи вирішення завдань. Описано способи монетизації проєкту.
Розділ 2 – описано призначення системи, вказано її головні функціональні можливості.
Розділ 3 – описано функції кожної з частин системи та вимоги до цих частин.
Розділ 4 – описано усі зацікавлені у проєкті сторони. Вказано строки
виконання проєкту, усі технології, які будуть використані у проєкті.
Документ Vision & Scope наведено у додатку А.


3.	Висновки
Під час виконання роботи було заповнено документ Vision & Scope.
 
Додаток А
VISION & SCOPE DOCUMENT



Vision and Scope Document
for
Програмна система для відстеження щоденного вживання води «WaterTracker»
Version 1.0 approved
Prepared by Великотрав Віолетта
Харківський Національний Університет Радіоелектроніки
16.12.2024

Copyright © 1999 by Karl E. Wiegers. Permission is granted to use, modify, and distribute this document.
Table of Contents (Зміст)



Revision History (Журнал версій)

Name	Date	Reason For Changes	Version
Великотрав Віолетта	16.12.2024	Створено першу версію документа	1.0
 
1.	Business Requirements (Бізнес-вимоги)
1.1	 Background (Передумови)
У сучасному світі багато людей стикаються з проблемою недостатнього вживання води через швидкий темп життя та відсутність регулярного контролю. Це призводить до погіршення самопочуття, втоми та зниження продуктивності.
Програмна система «WaterTracker» допомагає вирішити цю проблему, надаючи інструмент для розрахунку індивідуальної норми води, відстеження споживання та візуалізації прогресу. Інтеграція з фітнес-трекерами та розумними годинниками дозволяє адаптувати рекомендації до рівня активності користувача, сприяючи підтримці здорового способу життя.

1.2	 Business Opportunity (Бізнес-можливості)
Ринок додатків для здорового способу життя та моніторингу фізичного стану стрімко зростає завдяки підвищеному інтересу до власного здоров'я та популяризації носимих пристроїв. Однак більшість наявних рішень зосереджені на контролі активності, калорій та сну, тоді як проблема гідратації залишається недостатньо охопленою.
Система «WaterTracker» вирішує цю прогалину, забезпечуючи зручний інструмент для розрахунку індивідуальної норми води та відстеження щоденного прогресу. Конкурентною перевагою є можливість інтеграції з фітнес-трекерами та розумними годинниками, що дозволяє динамічно адаптувати рекомендації відповідно до рівня активності користувача.
Продукт відповідає сучасним ринковим трендам щодо персоналізованого підходу до здоров'я та використання IoT-рішень. «WaterTracker» не лише допомагає користувачам контролювати гідратацію, а й сприяє покращенню загального самопочуття, що робить його привабливим рішенням для широкої цільової аудиторії.

 
1.3	 Business Objectives and Success Criteria (Бізнес-цілі та критерії успіху)
BO-1: Розробити та запустити базову версію продукту протягом 3 місяців.
BO-2: Зібрати 100 відгуків користувачів для вдосконалення функціоналу.
BO-3: Утримати 20% активних користувачів у перший квартал.

SC-1: Позитивні відгуки від перших користувачів і досягнення мінімального рівня завантажень.
SC-2: Запуск додатка у визначений термін.

1.4	 Customer or Market Needs (Потреби клієнтів та ринку)
Програмна система "WaterTracker" відповідає на потреби користувачів, які хочуть стежити за рівнем гідратації та отримувати персоналізовані рекомендації щодо споживання води. Вона допомагає розрахувати необхідну кількість води, враховуючи індивідуальні параметри, такі як вік, вага та рівень фізичної активності. Користувач може відслідковувати кількість випитої води через простий інтерфейс, а також переглядати історію споживання. Система інтегрується з фітнес-трекерами та розумними годинниками, адаптуючи рекомендації відповідно до активності користувача. Вона працює на різних платформах і забезпечує високий рівень безпеки даних.

1.5	Business Risks (Бізнес-ризики)
-Конкуренція: існує багато подібних додатків, що може знизити попит. Ризик високий, можна зменшити, пропонуючи унікальні функції та інтеграції.
-Прийняття користувачами: користувачі можуть не бути готові змінювати свої звички. Ризик середній, можна мінімізувати простим інтерфейсом.
-Інтеграція з пристроями: проблеми з фітнес-трекерами та годинниками можуть затримати запуск. ризик середній, зменшити через тестування і співпрацю з виробниками 
-Безпека даних: витік інформації є серйозною загрозою. Ризик високий, можна зменшити через шифрування та регулярні аудити.
-Затримки в розробці: затримки можуть вплинути на вихід на ринок. Ризик високий, можна мінімізувати через чіткий графік і додаткові ресурси.


2.	Vision of the Solution (Концепція рішення)
2.1 Vision Statement (Окреслення концепцій)
Концепція WaterTracker полягає в тому, щоб допомогти користувачам контролювати свої звички вживання води та покращувати загальний стан здоров’я, надаючи персоналізовану, інтуїтивно зрозумілу систему для відстеження щоденного споживання води. Завдяки інтеграції з носимими пристроями та відображенню прогресу в реальному часі, WaterTracker стане надійним помічником для користувачів, які прагнуть підтримувати оптимальний рівень гідратації відповідно до свого стилю життя. 
З часом продукт розвиватиметься в необхідний інструмент для глобальної спільноти, яка прагне до більш збалансованого та здорового життя, роблячи гідратацію легкою частиною щоденної рутини. Система буде адаптована до потреб різних користувачів і доступна на різних платформах.

2.2 Major Features (Головна функціональність)
MF-1: Персоналізовані рекомендації - розрахунок необхідної кількості води на основі індивідуальних параметрів користувача (вік, вага, рівень активності).
MF-2: Інтеграція з носимими пристроями - підключення до фітнес-трекерів і розумних годинників для автоматичного моніторингу рівня активності та адаптації рекомендацій щодо води.
MF-3: Відстеження прогресу в реальному часі -візуальне відображення спожитої кількості води через шкалу прогресу, що дозволяє користувачам стежити за досягненням денної норми.
 
MF-4: Історія споживання води - можливість переглядати історію вживання води для аналізу звичок та коригування режиму гідратації.
MF-5: Безпека даних - використання сучасних методів шифрування для забезпечення конфіденційності і захисту персональних даних користувачів.

2.3 Assumptions and Dependencies (Припущення та залежності)
AD-1: Припускається, що програмна система буде залежати від інтеграції з фітнес-трекерами та розумними годинниками, тому користувачі повинні мати відповідні пристрої для повноцінного використання функцій.
AD-2: Припускається, що користувачі матимуть стабільне інтернет-з’єднання для синхронізації даних з хмарними сервісами та інтеграції з носимими пристроями.
AD-3: Для забезпечення стабільної роботи програми необхідно регулярно оновлювати додаток і серверні частини, враховуючи зворотний зв'язок користувачів і зміни в технологіях.
AD-4: Система буде залежати від можливості отримання даних про фізичну активність користувача через інтеграцію з фітнес-трекерами або розумними годинниками. Припускається, що користувачі надаватимуть доступ до цих даних.


3.	Scope and Limitations (Рамки та обмеження проєкту)
3.1	Scope of Initial Release (Рамки первинного випуску)
Початковий випуск програми WaterTracker включатиме основні функції, які забезпечать користувачам ефективне відстеження споживання води і сприятимуть підтримці здорового рівня гідратації. До основних функцій будуть входити:
	Персоналізовані рекомендації по кількості води - визначення денної норми води на основі індивідуальних параметрів (вік, вага, рівень активності).
 
-Відстеження прогресу - візуалізація споживаної кількості води через прогрес-бар, який показує, скільки води залишилось до досягнення рекомендованої норми.
-Історія споживання води - ористувачі зможуть переглядати статистику свого споживання води за певний період, що допоможе аналізувати звички.
-Інтеграція з носимими пристроями - підключення до фітнес-трекерів та розумних годинників для автоматичного обчислення витрат води залежно від фізичної активності.

3.2	Scope of Subsequent Releases (Рамки наступних випусків)
Подальший розвиток програми WaterTracker включатиме розширення функціональності та вдосконалення існуючих можливостей. У наступних випусках планується реалізувати кілька додаткових функцій, які забезпечать більш високий рівень персоналізації та інтеграції з іншими технологіями.
-Персоналізовані поради щодо гідратації - введення рекомендацій не тільки за кількістю води, але й щодо типів рідин (наприклад, включення інформації про різні види напоїв і їх вплив на гідратацію).
-Покращена інтеграція з фітнес-додатками - розширення інтеграції з більшою кількістю фітнес-трекерів та додатків для автоматичного визначення фізичних активностей та потреби в воді.
-Розширена підтримка мов - додавання нових мовних версій додатку для міжнародної аудиторії.
-Додаткові метрики здоров'я - введення нових показників для відстеження, таких як втрата води через пітливість під час тренувань, для точнішого коригування рекомендацій.

3.3	. Limitations and Exclusions (Обмеження та винятки)
-Програма не буде надавати медичні поради або заміняти консультацію з лікарем. Всі рекомендації щодо водного балансу є загальними і орієнтовані на здорових користувачів. 
На початкових етапах продукту не буде підтримувати всі наявні фітнес-трекери та смарт-годинники.
-Програма обмежиться лише відстеженням води та не буде включати інші рідини, які не мають впливу на гідратацію.


4.	Business Context (Бізнес-контекст)
4.1	Stakeholder Profiles (Профілі зацікавлених сторін)
Проект WaterTracker має на меті створення програмного забезпечення для відстеження щоденного вживання води. Цей продукт орієнтований на широку аудиторію користувачів, які прагнуть покращити свій рівень гідратації. Програма також сприятиме підтримці здоров'я та забезпеченню регулярного моніторингу рівня води, що споживається протягом дня. Основними викликами є створення функціонала, що буде зручним для користувачів, при цьому зберігаючи ефективність роботи програми на різних пристроях та інтеграцію з іншими пристроями та фітнес-трекерами.

Зацікавлена сторона	Головна цінність	Ставлення	Головний інтерес	Обмеження
Користувачі	Зручне та ефективне відстеження щоденного споживання води, покращення рівня гідратації та загального здров’я	Схильні до технологій, бажають простоти у використанні і функціоналу, який легко адаптується до їхнього способу життя	Простота введення даних, надання персоналізованих рекомендацій за рівнем гідратації, інтерфейс з високим рівнем користувацького досвіду.	Обмежена доступність функцій в базовій версії, можливі технічні обмеження на різних пристроях.
 
Розробники	Створення ефективного та надійного продукту, здатного до подальшого розвитку й інтеграції з іншими фітнес-технологіями.	Зосереджені на технічному виконанні та високій надійності програмного забезпечення.	Стійкість програмного забезпечення, можливості для розширення функціоналу в майбутніх версіях, легкість інтеграції з іншими платформами.	Необхідність оптимізації для роботи на різних пристроях, можливі складнощі з інтеграцією з деякими фітнес-пристроями на початковому етапі.
Маркетингові спеціалісти	Залучення великої кількості користувачів завдяки простому і ефективному продукту, що вирішує проблему підтримки рівня гідратації.	Позитивне, якщо продукт забезпечить високий рівень задоволення користувачів.	Простіше просування продукту, залучення користувачів через інтуїтивно зрозумілий інтерфейс і корисність.	Необхідність демонстрації ефективності програми у короткий термін.

4.2	Project Priorities (Пріоритети проєкту)
Проєкт для додатку WaterTracker структуровано таким чином, щоб збалансувати різні цілі, обмеження та свободу, що забезпечить успішну реалізацію. 
Показник	Виконання (етапи)	Обмеження (граничні значення)	Ступінь свободи (допустимий діапазон)
План робіт	Випуск версії 1.0 до 06.2025	Необхідно дотримуватися початкового терміну	Можна затримати випуск на 1-2 тижні для виправлення помилок 
Функціональність	70-80% основних функцій повинні бути включені в версію 1.0	Обмежено ресурсами та часом для розробки	Можна додавати функції нижчого пріоритету у наступні випуски
Якість	90-95% тестів на прийнятність користувачами повинні пройти для версії 1.0	Потрібно пройти більшість тестів	Можливі незначні винятки для функцій меншого пріоритету, які можна виправити в майбутніх версіях

4.3	Operating Environment (Робоче середовище)
Програма буде розроблятися з використанням React для створення інтерфейсу користувача, Node.js для серверної частини і Express для побудови API. База даних MongoDB зберігатиме дані у форматі JSON, що дозволить забезпечити гнучкість і масштабованість проєкту. Весь код працюватиме в хмарному середовищі AWS , з використанням HTTPS для захисту даних і JWT для аутентифікації. Таке середовище дозволить створити стабільний додаток, що підтримує високу продуктивність і безпеку даних.
Програмна система для відстеження вживання води буде доступна користувачам через Інтернет, що дозволяє користувачам з різних регіонів доступати систему в будь-який час. Оскільки система не має обмежень за географічним положенням, користувачі можуть знаходитись у різних часових зонах. Дані користувачів будуть генеруватися на їхніх пристроях і зберігатися на серверах, що забезпечує централізоване управління даними, а також надає можливість відстежувати історію вживання води.
